<!DOCTYPE html>
<html lang="en-US">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>道德经 | life</title>
    <meta name="generator" content="VuePress 1.9.7">
    <link rel="icon" href="/life/favicon.ico">
    <meta name="description" content="浅梦辄止，书墨未浓">
    <meta name="theme-color" content="#3eaf7c">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black">
    
    <link rel="preload" href="/life/assets/css/0.styles.4c80574b.css" as="style"><link rel="preload" href="/life/assets/js/app.2419aef3.js" as="script"><link rel="preload" href="/life/assets/js/2.a0ef908b.js" as="script"><link rel="preload" href="/life/assets/js/44.72f28f43.js" as="script"><link rel="prefetch" href="/life/assets/js/10.bf995807.js"><link rel="prefetch" href="/life/assets/js/11.ab8a86f3.js"><link rel="prefetch" href="/life/assets/js/12.8b6aad8a.js"><link rel="prefetch" href="/life/assets/js/13.39867ace.js"><link rel="prefetch" href="/life/assets/js/14.a3ff833d.js"><link rel="prefetch" href="/life/assets/js/15.5869c323.js"><link rel="prefetch" href="/life/assets/js/16.92c28f03.js"><link rel="prefetch" href="/life/assets/js/17.7dd4e443.js"><link rel="prefetch" href="/life/assets/js/18.dbd07ebc.js"><link rel="prefetch" href="/life/assets/js/19.82ccc71a.js"><link rel="prefetch" href="/life/assets/js/20.b750143a.js"><link rel="prefetch" href="/life/assets/js/21.9b8145c6.js"><link rel="prefetch" href="/life/assets/js/22.52f85140.js"><link rel="prefetch" href="/life/assets/js/23.470dc79f.js"><link rel="prefetch" href="/life/assets/js/24.bcde764b.js"><link rel="prefetch" href="/life/assets/js/25.00870eb1.js"><link rel="prefetch" href="/life/assets/js/26.80b88721.js"><link rel="prefetch" href="/life/assets/js/27.9ee8b019.js"><link rel="prefetch" href="/life/assets/js/28.aa376a4b.js"><link rel="prefetch" href="/life/assets/js/29.ba014b7b.js"><link rel="prefetch" href="/life/assets/js/3.03a4a296.js"><link rel="prefetch" href="/life/assets/js/30.284c71f7.js"><link rel="prefetch" href="/life/assets/js/31.9b86b938.js"><link rel="prefetch" href="/life/assets/js/32.a6f68ff8.js"><link rel="prefetch" href="/life/assets/js/33.681c4933.js"><link rel="prefetch" href="/life/assets/js/34.ba9b121c.js"><link rel="prefetch" href="/life/assets/js/35.5ce839d8.js"><link rel="prefetch" href="/life/assets/js/36.0ccd2af9.js"><link rel="prefetch" href="/life/assets/js/37.0dd67230.js"><link rel="prefetch" href="/life/assets/js/38.ff654eb1.js"><link rel="prefetch" href="/life/assets/js/39.13016757.js"><link rel="prefetch" href="/life/assets/js/4.1769a915.js"><link rel="prefetch" href="/life/assets/js/40.4f9271ee.js"><link rel="prefetch" href="/life/assets/js/41.9ca57358.js"><link rel="prefetch" href="/life/assets/js/42.c095f42c.js"><link rel="prefetch" href="/life/assets/js/43.ba0a1a13.js"><link rel="prefetch" href="/life/assets/js/45.8ed58388.js"><link rel="prefetch" href="/life/assets/js/46.2a555b1f.js"><link rel="prefetch" href="/life/assets/js/47.f5f5064b.js"><link rel="prefetch" href="/life/assets/js/48.4ab50b1a.js"><link rel="prefetch" href="/life/assets/js/49.5ddfa877.js"><link rel="prefetch" href="/life/assets/js/5.e70e38aa.js"><link rel="prefetch" href="/life/assets/js/50.b6e71a78.js"><link rel="prefetch" href="/life/assets/js/51.9bb4e3ff.js"><link rel="prefetch" href="/life/assets/js/6.fd602bf5.js"><link rel="prefetch" href="/life/assets/js/7.afa01671.js"><link rel="prefetch" href="/life/assets/js/8.1adfb4fe.js"><link rel="prefetch" href="/life/assets/js/9.42f5faae.js">
    <link rel="stylesheet" href="/life/assets/css/0.styles.4c80574b.css">
  </head>
  <body>
    <div id="app" data-server-rendered="true"><div class="theme-container"><header class="navbar"><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/life/" class="home-link router-link-active"><!----> <span class="site-name">life</span></a> <div class="links"><div class="search-box"><input aria-label="Search" autocomplete="off" spellcheck="false" value=""> <!----></div> <nav class="nav-links can-hide"><div class="nav-item"><a href="/life/project/" class="nav-link">
  工程
</a></div><div class="nav-item"><a href="/life/science/" class="nav-link">
  科学
</a></div><div class="nav-item"><a href="/life/practice/" class="nav-link router-link-active">
  修行
</a></div><div class="nav-item"><a href="/life/inherit/" class="nav-link">
  传承
</a></div><div class="nav-item"><a href="https://github.com/zhangxishuo" target="_blank" rel="noopener noreferrer" class="nav-link external">
  Github
  <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a></div> <!----></nav></div></header> <div class="sidebar-mask"></div> <aside class="sidebar"><nav class="nav-links"><div class="nav-item"><a href="/life/project/" class="nav-link">
  工程
</a></div><div class="nav-item"><a href="/life/science/" class="nav-link">
  科学
</a></div><div class="nav-item"><a href="/life/practice/" class="nav-link router-link-active">
  修行
</a></div><div class="nav-item"><a href="/life/inherit/" class="nav-link">
  传承
</a></div><div class="nav-item"><a href="https://github.com/zhangxishuo" target="_blank" rel="noopener noreferrer" class="nav-link external">
  Github
  <span><svg xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg> <span class="sr-only">(opens new window)</span></span></a></div> <!----></nav>  <ul class="sidebar-links"><li><section class="sidebar-group depth-0"><a href="/life/practice/tao/" aria-current="page" class="sidebar-heading clickable router-link-exact-active router-link-active open active"><span>道德经</span> <!----></a> <ul class="sidebar-links sidebar-group-items"><li><a href="/life/practice/tao/CHAPTER01.html" class="sidebar-link">道德经 一章</a></li><li><a href="/life/practice/tao/CHAPTER02.html" class="sidebar-link">道德经 二章</a></li><li><a href="/life/practice/tao/CHAPTER03.html" class="sidebar-link">道德经 三章</a></li><li><a href="/life/practice/tao/CHAPTER04.html" class="sidebar-link">道德经 四章</a></li><li><a href="/life/practice/tao/CHAPTER05.html" class="sidebar-link">道德经 五章</a></li><li><a href="/life/practice/tao/CHAPTER06.html" class="sidebar-link">道德经 六章</a></li><li><a href="/life/practice/tao/CHAPTER07.html" class="sidebar-link">道德经 七章</a></li><li><a href="/life/practice/tao/CHAPTER08.html" class="sidebar-link">道德经 八章</a></li><li><a href="/life/practice/tao/CHAPTER09.html" class="sidebar-link">道德经 九章</a></li><li><a href="/life/practice/tao/CHAPTER10.html" class="sidebar-link">道德经 十章</a></li><li><a href="/life/practice/tao/CHAPTER11.html" class="sidebar-link">道德经 十一章</a></li><li><a href="/life/practice/tao/CHAPTER12.html" class="sidebar-link">道德经 十二章</a></li><li><a href="/life/practice/tao/CHAPTER13.html" class="sidebar-link">道德经 十三章</a></li></ul></section></li></ul> </aside> <main class="page"> <div class="theme-default-content content__default"><h1 id="道德经"><a href="#道德经" class="header-anchor">#</a> 道德经</h1> <h2 id="上篇-道经"><a href="#上篇-道经" class="header-anchor">#</a> 上篇　道经</h2> <h3 id="一章"><a href="#一章" class="header-anchor">#</a> 一章</h3> <p>道可道，非常道；名可名，非常名。</p> <p>无名，天地之始；有名，万物之母。</p> <p>故常无欲，以观其妙；常有欲，以观其徼（jiào）。</p> <p>此两者同出而异名，同谓之玄。玄之又玄，众妙之门。</p> <h3 id="二章"><a href="#二章" class="header-anchor">#</a> 二章</h3> <p>天下皆知美之为美，斯恶已；皆知善之为善，斯不善已。</p> <p>故有无相生，难易相成，长短相较，高下相倾，音声相和，前后相随。</p> <p>是以圣人处无为之事，行不言之教。万物作焉而不辞，生而不有，为而不恃（shì），功成而弗居。夫唯弗居，是以不去。</p> <h3 id="三章"><a href="#三章" class="header-anchor">#</a> 三章</h3> <p>不尚贤，使民不争；不贵难得之货，使民不为盗；不见（xiàn）可欲，使民心不乱。</p> <p>是以圣人之治：虚其心，实其腹；弱其志，强其骨。常使民无知无欲，使夫智者不敢为也。为无为，则无不治。</p> <h3 id="四章"><a href="#四章" class="header-anchor">#</a> 四章</h3> <p>道冲，而用之或不盈。</p> <p>渊兮，似万物之宗：挫其锐，解其纷；和其光，同其尘。湛（zhàn）兮，似或存。吾不知谁之子，象帝之先。</p> <h3 id="五章"><a href="#五章" class="header-anchor">#</a> 五章</h3> <p>天地不仁，以万物为刍（chú）狗；圣人不仁，以百姓为刍狗。</p> <p>天地之间，其犹橐籥（tuó yuè）乎？虚而不屈（jué），动而愈出。多言数（shuò）穷，不如守中。</p> <h3 id="六章"><a href="#六章" class="header-anchor">#</a> 六章</h3> <p>谷神不死，是谓玄牝（pìn）。玄牝之门，是谓天地根。绵绵若存，用之不勤。</p> <h3 id="七章"><a href="#七章" class="header-anchor">#</a> 七章</h3> <p>天长地久。天地所以能长且久者，以其不自生，故能长生。是以圣人后其身而身先，外其身而身存。非以其无私邪（yé）？故能成其私。</p> <h3 id="八章"><a href="#八章" class="header-anchor">#</a> 八章</h3> <p>上善若水。水善利万物而不争，处众人之所恶（wù），故几于道。</p> <p>居善地，心善渊，与善仁，言善信，正善治，事善能，动善时。夫唯不争，故无尤。</p> <h3 id="九章"><a href="#九章" class="header-anchor">#</a> 九章</h3> <p>持而盈之，不如其已；揣（zhuī）而锐之，不可常保。</p> <p>金玉满堂，莫之能守。富贵而骄，自遗其咎。功遂身退，天之道。</p> <h3 id="十章"><a href="#十章" class="header-anchor">#</a> 十章</h3> <p>载营魄抱一，能无离乎？专气致柔，能婴儿乎？涤（dí）除玄览，能无疵（cī）乎？爱民治国，能无知乎？天门开阖（hé），能为雌乎？明白四达，能无为乎？</p> <p>生之畜（xù）之，生而不有，为而不恃（shì），长而不宰，是谓玄德。</p> <h3 id="十一章"><a href="#十一章" class="header-anchor">#</a> 十一章</h3> <p>三十辐（fú）共一毂（gǔ），当其无，有车之用；埏埴（shān zhí）以为器，当其无，有器之用；凿户牖（yǒu）以为室，当其无，有室之用。故有之以为利，无之以为用。</p> <h3 id="十二章"><a href="#十二章" class="header-anchor">#</a> 十二章</h3> <p>五色令人目盲，五音令人耳聋，五味令人口爽，驰骋（chěng）畋（tián）猎令人心发狂，难得之货令人行妨。是以圣人为腹不为目，故去彼取此。</p> <h3 id="十三章"><a href="#十三章" class="header-anchor">#</a> 十三章</h3> <p>宠辱若惊，贵大患若身。</p> <p>何谓“宠辱若惊”？宠为上，辱为下，得之若惊，失之若惊，是谓宠辱若惊。</p> <p>何谓“贵大患若身”？吾所以有大患者，为吾有身，及吾无身，吾有何患？故贵以身为天下，若可寄天下；爱以身为天下，若可托天下。</p></div> <footer class="page-edit"><!----> <!----></footer> <!----> </main></div><div class="global-ui"></div></div>
    <script src="/life/assets/js/app.2419aef3.js" defer></script><script src="/life/assets/js/2.a0ef908b.js" defer></script><script src="/life/assets/js/44.72f28f43.js" defer></script>
  </body>
</html>
